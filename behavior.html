<title>พฤติกรรมประหลาด</title>

<meta charset="utf-8">

<link rel="stylesheet" href="css/style.css">

<script src="js/script.js"></script>

<link rel="prev" href="tour.html">

<link rel="next" href="design.html">

<h2 id="api">พฤติกรรมประหลาด</h2>

<p>ท่านที่เริ่มต้นเล่นหุ้น หรือไม่ได้เล่นแต่มาอ่านข่าวหุ้น อาจจะเคยเจอบทวิเคราะห์แปลกๆ ทำนองว่า หุ้น ABC ตัวนี้ราคา ๒๐ บาท
  ถ้าราคาขึ้นไปถึง ๒๒ บาท  ก็ซื้อได้ แต่ถ้าลงมาต่ำกว่า
  ๑๙ บาท ให้รีบขายทิ้งทันที หรืออย่างวันนี้บริษัท XYZ ประกาศผลกำไรกระฉูด ให้รีบหาจังหวะขายทิ้งโดยด่วน ซึ่งคนที่เล่นมานานแล้ว โดนมาแล้ว ก็จะเริ่มเข้าใจถึงตรรกกะ
  กระบวนการเหล่านี้ การซื้อขายหุ้น ไม่เหมือนการซื้อขายสินค้าทั่วๆไป ที่เราซื้อมาต้นทุน ๒๐ บาท
  มีคนมาให้ราคา ๒๒ บาท ย่อมจะต้องรีบขาย ส่วนถ้ามีคนมาต่อ ๑๙ บาท มีแต่ต้องรีบซื้อของถูกมาเก็บไว้
  อะไรแบบนี้ ตลาดหุ้น
  เป็นตลาดที่เรียกว่าคอมมอดิตี้ กล่าวคือมีผู้ซื้อมากราย และผู้ขายมากราย ตลาดไม่สนใจว่าใครซื้ออะไรมาเท่าไร ต้นทุนเท่าไร วันนี้พอใจจะซื้อขายกัน ๑๐๐ บาท ท่านก็ขายได้ ๑๐๐ บาท
  อีกวันมหาชนพอใจจุ๋มจิ๋มแค่ ๕ บาท ท่านก็ขายได้ ๕ บาท ทั้งๆที่เป็นของเดียวกัน บริษัทมันก็อยู่ของมันอย่างเดิม พนักงานเดิมๆ ยอดขายเท่าเดิม

<p>ความพอใจ หรือศัพท์หรูๆเรียกว่าอุปสงค์ และอุปทาน หรือฝรั่งเรียกว่าซัพพลาย กับดีมานด์ นี้ต่างหาก เป็นตัวกำหนดราคา ท่านจะได้ หรือจะเสีย ก็ขึ้นกับความพอใจ
  อันนี้นี่เอง ลองนึกสภาพตลาดเหมือนกับเป็นท้องทะเล
  อันกว้างใหญ่ นักลงทุนก็เหมือนกับปลา มีทั้งปลาเล็ก ปลาใหญ่ กฏของตลาด ก็เป็นเช่นเดียวกับกฏของทะเล
  นั่นคือ ปลาใหญ่ ย่อมกินปลาเล็ก ปลาใหญ่ตัวหนึ่งที่รู้จักกันดี ก็คือปลาฉลามที่ได้ชื่อว่าเป็นนักล่าแห่งท้องทะเล กินปลาเล็กได้แทบทุกชนิด วันดีคืนดียังกินหมา แมว คน
  ได้อีก แต่มีปลาตัวหนึ่งที่มันอาศัยเกาะไปกับท้องฉลาม เราเรียกว่าปลาเหาฉลามหรือรีโมรา ไอ้ตัวนี้เกาะอยู่กับท้องฉลาม ฉลามจะกินก็กินไม่ค่อยถนัด แถมเวลาฉลามต้อนเหยื่อมา
  หรือโจมตรีเหยื่อจนได้ที่แล้ว เจ้าเหาฉลามยังสามารถอาศัยความคล่องตัวแย่งกินซะก่อน หรือจะกินหลังจากเจ้าฉลามอิ่มไปก็ยังได้

<div class="figure" id="figure/1">
<img src="behavior/remora.jpg">
<p class="caption">รูปประกอบ ๑. เหาฉลาม
</div>

<p>ในบทความนี้จึงขอเน้นกลุ่มนักลงทุนรายย่อย ที่เป็นปลาเล็กปอดเล็ก หลักแสนจนถึงหลักสิบล้าน ทำอย่างไรถึงจะทำมาหากินอยู่ในท้องทะเลได้ตามอัตภาพ หรืออย่างน้อย
  ไม่ต้องถูกฉลามฟัดโดยไม่รู้สี่รู้แปดอะไรทั้งนั้น โดยรวมกลยุทธ์ทั้งพื้นฐานเทคนิคัลมาอธิบายกันแบบบ้านๆ จำกันง่ายๆ
<p>นักลงทุนทั่วไป มีขั้นตอนการเล่นหุ้นแค่ ๒ อย่าง คือ ซื้อ กับขาย แต่สำหรับนักลงทุนเหาฉลาม ท่านมีกิจกรรมที่จะต้องทำถึง ๕ อย่างดังต่อไปนี้

<ul>
  <li>เตรียมพร้อม</li>
  <li>บุก</li>
  <li>ดูด</li>
  <li>ถอย</li>
  <li>ยำ</li>
</ul>

<h3 id="dormant">เตรียมพร้อม</h3>
<p>ทราบไหมครับว่าถ้าท่านลงทุน ๑๐๐ บาทในตลาดหุ้นไทยวันที่ ๑ มกราคม ๒๕๓๗ จนถึงปัจจุบัน ๑๖ กันยายน ๒๕๕๗ ผ่านไป ๒๐ กว่าปี เงินลงทุนของท่านจะงอกเงยขึ้นเป็น ...
<p>... เป็น ...
<p>... เป็น ...
<p>๙๓ บาท !!!

<p>นี่หมายถึงคนที่ใจหินมากๆนะครับ ที่เป็นชาวเขาตัวจริงถึงจะเก็บไว้ยี่สิบกว่าปีจนรอวันที่ตลาดกระเตื้องขึ้นมาจากจุดสูงสุด ๑,๖๘๒ จุดตอนต้นปี ๓๗
  ส่วนมากถ้าใจไม่ถึงเก็นไว้ห้าปี สิบปี ยิ่งโดนหนักกว่านี้อีกครับ

<p>คือยกตัวอย่างให้เห็นนะครับ ว่า ๒๐ ปีที่ผ่านมามันเป็นอย่างนี้ จะหาว่าแกล้งเอากรณีที่สุดๆมาเทียบก็ต้องยอมรับว่า
  นี่เป็นข้อเท็จจริงที่มันเกิดขี้นมาแล้ว เหาฉลามมือใหม่จะได้เตรียมตัวเตรียมใจ
<div class="figure" id="figure/2">
  <img src="behavior/set94_14.png">
  <p class="caption">รูปประกอบ ๒. ดรรชนีตลาดหลักทรัพย์ปี ๒๕๓๗ - ๒๕๕๗
</div>

<p>เห็นเฉลยกันชัดๆอย่างนี้แล้วลองมาดูครับว่าเราควรจะเล่นอย่างไร

<div class="figure" id="figure/3">
  <img src="behavior/buy98.png">
  <p class="caption">รูปประกอบ ๓. ซื้อ ๑ ครั้งเดือนมิถุนายน ๒๕๔๑
</div>

<p>อย่างแรกเลยคือซื้อครั้งเดียวตอนที่ต่ำสุด ๓๐ มิถุนายน ๒๕๔๑ ที่ ๒๖๗ จุด แล้วถือมาตลอดถึงตอนนี้ ๑,๕๖๘ จุด กำไร  ๑,๓๐๑ (๔๘๗ %)
  ถือไว้ ๑๖ ปี กำไรเกือบ ๕ เท่า ก็พอใช้ได้นะครับ

<div class="figure" id="figure/3">
  <img src="behavior/trans6.png">
  <p class="caption">รูปประกอบ ๔. ซื้อขาย ๖ ครั้ง
</div>

<p>อย่างที่ ๒ นี้มีการซื้อ ๓ ครั้ง ขาย ๓ ครั้ง ดังต่อไปนี้ โดยเอาเงินที่ได้จากการขายครั้งก่อนมาโปะรอบต่อไป
<div><table><tbody>
  <tr>  <th>&nbsp;</th>   <th>วันที่</th>   <th>ดรรชนี</th> <th>ตัวคูณ</th> <th>พอร์ท</th></tr>
  <tr>  <td>ซื้อ</td>   <td>มิถุนายน ๔๑</td>   <td class='right'>๒๖๗</td> <td class='right'>๑</td><td class='right'>-</td> </tr>
  <tr>  <td>ขาย</td>  <td>พฤษภาคม ๔๒</td>   <td class='right'>๔๕๓</td> <td class='right'>๑</td><td class='right'>๔๕๓</td></tr>
  <tr>  <td>ซื้อ</td>   <td>กุมภาพันธ์ ๔๖</td>  <td class='right'>๓๖๑</td> <td class='right'>๑.๒๕</td><td class='right'>-</td></tr>
  <tr>  <td>ขาย</td>   <td>ธันวาคม ๔๖</td>   <td class='right'>๗๗๒</td>  <td class='right'>๑.๒๕</td><td class='right'>๙๖๕</td></tr>
  <tr>  <td>ซื้อ</td>   <td>กุมภาพันธ์ ๕๒</td>   <td class='right'>๔๓๑</td> <td class='right'>๒.๒๔</td><td class='right'>-</td></tr>
  <tr>  <td>ขาย</td>   <td>เมษายน ๕๖</td>    <td class='right'>๑,๕๙๗</td> <td class='right'>๒.๒๔</td><td class='right'>๓,๕๗๖</td></tr>
</tbody> </table></div>

<p>เริ่มต้น ๒๖๗ เท่ากัน แต่ยอดสุดท้ายในพอร์ทเป็น ๓,๕๗๖ กำไร  ๓,๓๐๙ (๑๒๓๙ %) คือประมาณ ๑๒ เท่า

<p>สิ่งที่อยากให้สังเกตุคือในรอบ ๒๐ ปีมานี้ <b>มีจังหวะเล่นที่ถูกต้องอยู่เพียง ๓ จังหวะเท่านั้น </b>

<p>ระหว่างมกราคม ๓๗ - มิถุนายน ๔๑, พฤษภาคม ๔๒ - กุมภาพันธ์ ๔๖,
  ธันวาคม ๔๖ - กุมภาพันธ์ ๕๒ ล้วนเป็นช่วงเวลาที่นักสู้เหาฉลามต้องตัดสินใจถอยออกมาจากตลาดอย่างเต็มกำลัง !!!

<p>ในช่วงเวลา ๒๐ ปีที่ผ่านมานี้ มีจังหวะเล่นเพียงแค่ ๘ ปีเท่านั้น ในช่วง ๑๒ ปีระหว่างจุดแดงไปจุดเขียว ทะเร่อทะร่าเข้าไป ถ้าไม่หมดเพราะหุ้นก็หมดเพราะคอมมิสชัน

<p>ฟังดูเหมือนจะง่าย แต่เมื่ออยู่ในสถานการณ์จริง เราจะรู้ได้อย่างไรว่าต้องถอย ใครไม่เคยจะไม่เข้าใจความรู้สึกนะครับ ว่าตัดสินใจล้างพอร์ทแล้วนั่งเฉยๆ
  มันเป็นการตัดสินใจที่ลำบากมาก อยู่ดีๆจะให้คนที่เดินเข้าห้องค้าทุกวันกลับไปนั่งปลูกต้นไม้ถึง ๔ ปี นี่เป็นเรื่องที่ยากมาก แต่จากข้อมูล จะเห็นว่านี่
  เป็นสิ่งที่ถูกต้องที่สุด

<p>นักลงทุนส่วนใหญ่มักจะคิดแต่เรื่องการซื้อ การขาย อยากขอฝากเรื่องการนั่งเฉยๆเข้าไปอีกหนึ่งอย่าง เพราะในบางขณะ การอยู่เฉยนี่แหละ จะเป็นการตัดสินใจที่ดีที่สุด

<div class="aside note">
  Sometimes, the best decision is simply doing nothing<p>
</div>

<h3 id="attack">บุก</h3>

<h3 id="hold">ดูด</h3>

<h3 id="cut_loss">คัทลอส</h3>

<h3 id="enjoy">โซ้ย</h3>
